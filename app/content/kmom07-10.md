Redovisning
====================================
Kmom07/10 : Projekt och Examination
------------------------------------

[Länk till projektet :]( http://www.student.bth.se/~roka13/Projektet/webroot/ )   
[Projektet på github: ]( https://github.com/roka13/wgtotw )   
[Denna redovisning:]( http://www.student.bth.se/~roka13/phpmvc/webroot/   )   

Jag började med att fundera ut hur databasen skulle se ut. Vilka tabeller som behövs och hur de kopplas till varandra. 
Hittade ett program på nätet  ”Databasdezign” som tyvärr bara funkade i trettio dagar om man inte betalade för sig.
 Men det gav mig möjlighet att skapa ett ER-schema som jag sedan använt vid uppläggningen av databasen

[ER-schema BTH : ]( http://www.student.bth.se/~roka13/Projektet/webroot/img/ER-Schema.pdf)  

  Det blev senare en del ändringar av fältnamn mm men den huvudsakliga bilden stämmer med mitt projekt.   
  
##Krav 1,2,3 Grunden  

Databasen består således av  Users, Tags, Comments samt Answers och Questions i fem huvudtabeller.
 För att kunna koppla User till Answer och Comment och Question används en foreign key i resp tabell. 
 Sedan behövs separata kopplingstabeller för att Koppla Tags till Question,  Comments till Question, 
 Answer till Question  och Comments till Answer. Jag samlade initieringen och uppläggningen till tabellerna 
 i en modul som bygger på min tidigare Dbtables. Denna modul kommer man bara åt om man är inloggad som administratör. 
 Här finns en separat fil för att 
återställa databasen till ett grundutförande med två användare. Det sker med hjälp av klassen DbRestore. 
I denna har jag använt ramverkets metoder för att skapa databasen.  Jag har samlat alla  sqlfrågor som behövs
 i en egen klass WGTQuerys . Här används rena sql-frågor då jag anser att de inte kräver så mycket overhead 
 med att hämta hem de önskade svaren. Det är även lättare att provköra frågorna i SQLite-manager genom att
 bara kopiera in frågan för att se om resultatet blir det önskade.   

För att kunna fråga, svara och kommentera måste man registrerat sig och vara inloggad. Man kan i alla lägen
 se alla sidor mm utom den där man återställer databasen. Dit kan man bara komma om man är inloggad som administratör. 
 All inloggning sker med hjälp av email-adressen samt ett lösenord.   

På första sidan ”Hem”  listas de senaste åtta frågorna, de fyra mest aktiva användare  samt de fyra populäraste
 taggarna. Användare har även en gravatar kopplad till sig. För att lätt komma vidare så har samtliga en kopplad 
 länk som man kan komma vidare med genom att klicka på respektive fält.  

Samma sak gäller för alla användare,  frågor samt taggar på respektive sida. Klickar man på en användare så
 visas all data om denne, med de frågor ,svar och kommentarer hen har lämnat. Här tyckte jag att man även skulle 
 få veta vem som ställt frågan samt svarat på kommentarer mm. Det blir ju lite svårt att fatta sammanhangen annars. 
 Samma sak gäller respektive fråga. Här finns även möjlighet att svara och kommentera både svar och frågor.
 Det klurigaste var att få till presentationen av varje separat fråga där kommentarer och svar till frågorna 
 ska presenteras med vem som svarat och kommenterat.  Här har jag frångått att alla sql-frågor skall ligga i 
 den tidigare nämnda klassen. För att få till det hela får en funktion i QuestionsControllern 
 GetCommentsToAnswer($id,$answer)  sköta om hela upplägget där $answer är en delfråga som levererar svaren 
 från frågan. Intern anropas sedan funktionen GetComments2Answer($id) som hämtat kommentaren till respektive fråga. 
 Det finns säkert ett bättre sätt att lösa detta med en Join fråga men där har jag gått bet.  

  Man kan även via taggarna komma vidare till frågan och svara eller kommentera den.  
  
  Det finns om man är inloggad möjlighet att svara och kommentera alla uppgifter. Man kan även redigera
  sina egna uppgifter och lägga upp fler taggar. Samtliga upplagda taggar visas i formuläret för en ny fråga
  och man kan avstå från att markera tagg eller även markera flera. På grund av  databasens uppbyggnad kan man
  inte ta bort en fråga, ett svar eller kommentar då det innebär att även alla indexfiler måste uppdateras och man
  för att inte få en massa konstigheter även måste ta bort andra användares kommentarer och svar. Det är ju inte
  rimligt att deras svar och kommentarer finns kvar då.    
  
## Krav 4 Frågor  
  
  Är inte implementerat  
  
##Krav 5 Användare  
  
  Här har jag infört ett enklare system som endast tar hänsyn till hur aktiv en användare är. Varje fråga svar
  och kommentar ger ett poäng till användarens betyg. Detta används för att lista användarna i rätt 
  ordning på Hem-sidan. Betyget visas bara på respektive användares länk.  
  
##Krav 6 Valfritt  
  
  Jag har vinnlagt mig om att göra sidorna så lättanvända som möjligt genom att med hover-funktionen markera
  var det finns klickbara länkar runt i menyerna.  
  
##Om kursen och projektet  
  
  Det är alltid svårt att studera på distans då man inte kan få den feedback som diskussioner mellan 
  elever annars ger. Det gäller att läsa på Forumet för att få lite grepp på det hela.  Först i och med denna
  uppgift föll nog de sista bitarna på plats om hur ramverket fungerar. Det är alltid bra att själv få lösa 
  uppgifterna utan tillgång till ”facit” från andra. Problemen har jag nämnt tidigare i redovisningen.
  Lösningarna är inte helt optimala då det förekommer mycket dubbelskriven kod i vyerna. Det går att förenkla
  det med bara ett fåtal vyer.  När det gäller formulären så har jag använt samma vy för alla formulär. 
  Jag har använt både ramverkets teknik och direkta sql-frågor för att hämta data från databasen.  Det känns som 
  om man har mer kontroll på vad man får med den senare metoden.  Projektet som sådant kändes i början övermäktigt
  men när man fick sätta sig och fundera en stund var det inte så farligt. Jag har lagt mycket tid på att
  testa sql-frågorna då de kunskaperna var lite för djupt lagrade och tog lite tid att få upp till ytan igen.   
  
  Kursen som helhet har varit givande men den har tagit mer tid än den ska.  Kanske det beror att man inte 
  är så snabbtänkt längre. Det tar lite tid att tillgodogöra sig nya kunskaper och ibland har väl 
  motivationen sviktat. Några bra förbättringsförslag har jag inte. Anvisningarna i varje kursmoment har 
  ibland varit lite svåra att förstå så man får läsa om dem några gånger för att hitta ut.   
  
  Kursen kan mycket väl rekommenderas till andra.  Fördelen med en mindre högskola är att det verkar lättare 
  att få feedback än hos de stora drakarna som KTH där man inte får någon respons alls. Varken på frågor och 
  funderingar. Här finns forumet som hjälper en på travet antingen genom andra studerande eller lärarna.   
  
  Det här är sista kursen i mitt kurspaket och jag tar nu ett litet uppehåll men kommer gärna igen till BTH
  då mitt helhetsintryck av edra kurser och upplägg är gott.  Totalbetyg: 8.
  